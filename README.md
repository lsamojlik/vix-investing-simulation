________________________________________
<div align="center">

<b>
Podwyższony wskaźnik VIX – zły czas na inwestowanie czy szansa na większe zyski? Strategia inwestycyjna oparta o „podwyższony wskaźnik VIX</b>

</div>

________________________________________
Opis problemu

•	Osoba bez wiedzy eksperckiej w zakresie inwestowania chciałaby wiedzieć, kiedy najlepiej inwestować w szeroki indeks S&P 500.

•	Jej dochód netto wynosi 8 000 PLN miesięcznie. Z tej kwoty jest w stanie regularnie odkładać 2 000 PLN na inwestycje.

•	Zastanawia się, czy inwestowanie 2 000 PLN zaraz po wypłacie to rozwiązanie optymalne.

•	Rozważa alternatywne podejście: kumulowanie środków i inwestowanie ich dopiero w momentach „rynkowych okazji”, czyli w momencie gdy zmienność na rynkach (mierzona wskaźnikiem VIX) osiąga podwyższone wartości.

•	Zakłada, że w okresie rynkowej niepewności i wysokiego VIX, całość zgromadzonych środków zostałaby zainwestowana w ETF odwzorowujący S&P 500.

•	Horyzont inwestycyjny: 5 lat (obie strategie kończą inwestycję dokładnie po 5 latach)

•	Analiza została przeprowadzona na podstawie danych indeksów S&P 500 i VIX w okresie 02.01.1990 – 25.04.2025. Zakres danych wynika z faktu, że indeks VIX publikowany jest od 02/01/1990.

•	Sprawdzono łącznie 363* możliwe 5-letnie okresy inwestycyjne dla następujących strategii:

1.	Strategia regularna: comiesięczne wpłaty 2 000 PLN,
2.	Strategia VIX > 80 percentyl tj. wpłata całych zgromadzonych środków w momencie gdy VIX przekroczy percentyl 80 (tj. osiągnie wartość przekraczającą 80% historycznych odczytów).
3.	Strategia VIX > 85 percentyl,
4.	Strategia VIX > 90 percentyl,
5.	Strategia VIX > 95 percentyl.

*423 miesiące (styczeń 1990 – kwiecień 2025) minus 60 miesięcy inwestycji = 363 symulacje.

________________________________________
Podsumowanie

•	Strategia regularna (inwestowanie co miesiąc przez 5 lat) zapewniła średnią stopę zwrotu na poziomie 28,19%. Jest to stosunkowo prosta i stabilna strategia, która nie wymaga analizowania dodatkowych wskaźników.

•	Strategia oparta na VIX, w której inwestycje są dokonywane tylko wtedy, gdy wskaźnik VIX przekroczy określony próg, wykazuje lepszą stopę zwrotu przy wyższych percentylach VIX: im wyższy próg VIX, tym wyższa średnia stopa zwrotu. Dla prógu VIX > 95%, średnia stopa zwrotu była najwyższa (31,04%).
Warto przy tym zaznaczyć, że liczba inwestycji (dokonywanych wpłat) jest mniejsza przy wyższych progach VIX. Dla VIX > 95%, średnia liczba inwestycji wyniosła niecałe 2 razy w ciągu 5 lat, co sugeruje, że przy wyższym progu VIX inwestycje są rzadsze i może to źle wpływać na psychikę inwestora poprzez efekt FOMO. Istnieje również ryzyko, że próg VIX nie zostanie osiągnięty w całym horyzoncie inwestycyjnym, co spowoduje utratę realnej wartości zgromadzonych środków.
Zmienność wyników (odchylenie standardowe) jest porównywalna we wszystkich strategiach (~26–29%), co oznacza, że żadna z metod nie daje wyjątkowo bardziej stabilnych rezultatów. Większy zysk w strategii VIX wiąże się z równie dużym ryzykiem/zmiennością biorąc pod uwagę ww. wskaźnik. Niemniej poziom drawdown wskazuje, że rozpiętość między maksimum a minimum stopy zwrotu w badanym 5-letnim horyzoncie inwestycyjnym jest najniższy dla strategii VIX>95% (najmniejsza skala obsunięcia kapitału zarówno jeśli chodzi o średni drawdown, jak i maks. drawdown względem pozostałych strategii).

________________________________________
Wnioski końcowe

W zależności od celów inwestora, można rozważyć wybór jednej z tych strategii:

•	Strategia regularna jest bardziej odpowiednia dla inwestorów, którzy preferują prostotę, stabilność oraz regularność inwestycji. Dzięki niej można liczyć na stopniowy wzrost wartości portfela.

•	Strategia oparta na VIX może być atrakcyjna dla inwestorów, którzy chcą wykorzystać okresy wysokiej zmienności rynkowej, kiedy rynki są bardziej niestabilne. Choć liczba inwestycji jest mniejsza, to potencjalne zyski mogą być wyższe. Ryzyko obsunięcia kapitału względem szczytu jest również istotnie niższe, niż w przypadku strategii standardowej.
Strategia regularnych, comiesięcznych inwestycji pozostaje najbardziej stabilnym i przewidywalnym podejściem. W momentach wzmożonej zmienności (paniki) rynkowej, sygnalizowanej przez podwyższony poziom indeksu VIX, nie należy ograniczać ekspozycji – przeciwnie, warto rozważyć zwiększenie zaangażowania, jeśli pozwala na to sytuacja finansowa inwestora. Unikanie inwestycji w takich warunkach może oznaczać utratę najbardziej atrakcyjnych momentów rynkowych.
________________________________________
